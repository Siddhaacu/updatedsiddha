<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Tenali+Ramakrishna&display=swap" rel="stylesheet">
<link rel="shortcut icon" type="image/png" href="12.png">
            <meta charset="utf-8" name="viewport" content="width=device-width, initial-scale-1.0, shrink-to-fit">
            <link rel="stylesheet" href="styles.css"/>
            <link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">
            <link rel="stylesheet" href="https://www.w3schools.com/w3css/4/w3.css">
            <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
            <style>
    img{
                border-radius: 50px;
                width:100px;
                height: 100px;
            }

</style>

    <body class="background"></body>
    <div class="wrapper">
        <div class="text">
        
            <div align="right"><a href="index.html"><img src="12.png" alt="No photo"width="300" /></a></div>
<a href="books.html"><h2>←Back</h2></a>

<section class="section-2"> 
    <div class="appointment">
    <button type="button"><a href="zb2e.html">English</a>
    </div><br>  
    <div class="appointment">
        <button type="button"><a href="zb2s.html">Samskritam</a>
        </div><br>  
     
            <div class="appointment">
                <button type="button"><a href="zb2.html">Telugu</a>
                </div><br>  </section>


<center>

    <H1>श्री सूक्तम्</H1>

    <p>ओम् ॥ हिर॑ण्यवर्णां॒ हरि॑णीं सु॒वर्ण॑रज॒तस्र॑जाम् ।<br />
च॒न्द्रां हि॒रण्म॑यीं-लँ॒क्ष्मी-ञ्जात॑वेदो म॒माव॑ह ॥</p>
<p>ता-म्म॒ आव॑ह॒ जात॑वेदो ल॒क्ष्मीमन॑पगा॒मिनीम् ।<br />
यस्यां॒ हिर॑ण्यं-विँ॒न्देय॒-ङ्गामश्व॒-म्पुरु॑षान॒हम् ॥</p>
<p>अ॒श्व॒पू॒र्वां र॑थम॒ध्यां ह॒स्तिना॑द-प्र॒बोधि॑नीम् ।<br />
श्रिय॑-न्दे॒वीमुप॑ह्वये॒ श्रीर्मा॑ दे॒वीर्जु॑षताम् ॥</p>
<p>कां॒सोस्मि॒ तां हिर॑ण्यप्रा॒कारा॑मा॒र्द्रा-ञ्ज्वल॑न्ती-न्तृ॒प्ता-न्त॒र्पय॑न्तीम् ।<br />
प॒द्मे॒ स्थि॒ता-म्प॒द्मव॑र्णा॒-न्तामि॒होप॑ह्वये॒ श्रियम् ॥</p>
<p>च॒न्द्रा-म्प्र॑भा॒सां-यँ॒शसा॒ ज्वल॑न्तीं॒ श्रियं॑-लोँ॒के दे॒वजु॑ष्टामुदा॒राम् ।<br />
ता-म्प॒द्मिनी॑मीं॒ शर॑णम॒ह-म्प्रप॑द्ये-ऽल॒क्ष्मीर्मे॑ नश्यता॒-न्त्वां-वृँ॑णे ॥</p>
<p>आ॒दि॒त्यव॑र्णे॒ तप॒सो-ऽधि॑जा॒तो वन॒स्पति॒स्तव॑ वृ॒क्षो-ऽथ॑ बि॒ल्वः ।<br />
तस्य॒ फला॑नि॒ तप॒सानु॑दन्तु मा॒यान्त॑रा॒याश्च॑ बा॒ह्या अ॑ल॒क्ष्मीः ॥</p>
<p>उपै॑तु॒ मा-न्दे॑वस॒खः की॒र्तिश्च॒ मणि॑ना स॒ह ।<br />
प्रा॒दु॒र्भू॒तो-ऽस्मि॑ राष्ट्रे॒-ऽस्मिन् की॒र्ति॒मृ॑द्धि-न्द॒दातु॑ मे ॥</p>
<p>क्षु॒त्पि॒पा॒साम॑ला-ञ्ज्ये॒ष्ठाम॒ल॒क्षी-र्ना॑शया॒म्यहम् ।<br />
अभू॑ति॒मस॑मृद्धि॒-ञ्च स॒र्वा॒-न्निर्णु॑द मे॒ गृहात् ॥</p>
<p>ग॒न्ध॒द्वा॒रा-न्दु॑राध॒र्​षा॒-न्नि॒त्यपु॑ष्टा-ङ्करी॒षिणीम् ।<br />
ई॒श्वरीग्ं॑ सर्व॑भूता॒ना॒-न्तामि॒होप॑ह्वये॒ श्रियम् ॥</p>
<p>श्रीर्मे भ॒जतु । अल॒क्षीर्मे न॒श्यतु ।</p>
<p>मन॑सः॒ काम॒माकू॑तिं-वाँ॒च-स्स॒त्यम॑शीमहि ।<br />
प॒शू॒नाग्ं रू॒पमन्य॑स्य॒ मयि॒ श्री-श्श्र॑यतां॒-यँशः॑ ॥</p>
<p>क॒र्दमे॑न प्र॑जाभू॒ता॒ म॒यि॒ सम्भ॑व क॒र्दम ।<br />
श्रियं॑-वाँ॒सय॑ मे कु॒ले॒ मा॒तर॑-म्पद्म॒मालि॑नीम् ॥</p>
<p>आपः॑ सृ॒जन्तु॑ स्नि॒ग्धा॒नि॒ चि॒क्ली॒त व॑स मे॒ गृहे ।<br />
नि च॑ दे॒वी-म्मा॒तरं॒ श्रियं॑-वाँ॒सय॑ मे कु॒ले ॥</p>
<p>आ॒र्द्रा-म्पु॒ष्करि॑णी-म्पु॒ष्टिं॒ पि॒ङ्ग॒ला-म्प॑द्ममा॒लिनीम् ।<br />
च॒न्द्रां हि॒रण्म॑यीं-लँ॒क्ष्मी-ञ्जात॑वेदो म॒माव॑ह ॥</p>
<p>आ॒र्द्रां-यँः॒ करि॑णीं-यँ॒ष्टिं॒ सु॒व॒र्णां हे॑ममा॒लिनीम् ।<br />
सू॒र्यां हि॒रण्म॑यीं-लँ॒क्ष्मी॒-ञ्जात॑वेदो म॒माव॑ह ॥</p>
<p>ता-म्म॒ आव॑ह॒ जात॑वेदो ल॒क्षीमन॑पगा॒मिनीम् ।<br />
यस्यां॒ हिर॑ण्य॒-म्प्रभू॑त॒-ङ्गावो॑ दा॒स्यो-ऽश्वान्, वि॒न्देय॒-म्पुरु॑षान॒हम् ॥</p>
<p>यश्शुचिः॑ प्रयतो भू॒त्वा॒ जु॒हुया॑-दाज्य॒-मन्व॑हम् ।<br />
श्रियः॑ प॒ञ्चद॑शर्च-ञ्च श्री॒काम॑स्सत॒त॒-ञ्ज॑पेत् ॥</p>
<p>आनन्दः कर्द॑मश्चै॒व चिक्ली॒त इ॑ति वि॒श्रुताः ।<br />
ऋष॑य॒स्ते त्र॑यः पुत्रा-स्स्व॒यं॒ श्रीरे॑व दे॒वता ॥</p>
<p>पद्मानने प॑द्म ऊ॒रू॒ प॒द्माक्षी प॑द्मस॒म्भवे ।<br />
त्व-म्मा-म्भ॒जस्व॑ पद्मा॒क्षी ये॒न सौख्यं॑-लँभा॒म्यहम् ॥</p>
<p>अ॒श्वदा॑यी च गोदा॒यी॒ ध॒नदा॑यी म॒हाध॑ने ।<br />
धन॑-म्मे॒ जुष॑ता-न्दे॒वी स॒र्वका॑मार्थ॒ सिद्ध॑ये ॥</p>
<p>पुत्रपौत्र धन-न्धान्यं हस्त्यश्वाजाविगो रथम् ।<br />
प्रजाना-म्भवसि माता आयुष्मन्त-ङ्करोतु माम् ॥</p>
<p>चन्द्राभां-लँक्ष्मीमीशानां सूर्याभां श्रियमीश्वरीम् ।<br />
चन्द्र सूर्याग्नि सर्वाभां श्री महालक्ष्मी-मुपास्महे ॥</p>
<p>धन-मग्नि-र्धनं-वाँयु-र्धनं सूर्यो॑ धनं-वँसुः ।<br />
धनमिन्द्रो बृहस्पति-र्वरु॑ण-न्धनम॑श्नुते ॥</p>
<p>वैनतेय सोम-म्पिब सोम॑-म्पिबतु वृत्रहा ।<br />
सोम॒-न्धनस्य सोमिनो॒ मह्य॑-न्ददातु सोमिनी॑ ॥</p>
<p>न क्रोधो न च मात्स॒र्य-न्न लोभो॑ नाशुभा मतिः ।<br />
भवन्ति कृत पुण्याना-म्भ॒क्तानां श्री सूक्त-ञ्जपेत्सदा ॥</p>
<p>वर्​षन्तु॒ ते वि॑भाव॒रि॒ दि॒वो अभ्रस्य विद्यु॑तः ।<br />
रोह᳚न्तु सर्व॑बीजान्यव ब्रह्म द्वि॒षो ज॑हि ॥</p>
<p>पद्मप्रिये पद्मिनि पद्महस्ते पद्मालये पद्म-दलायताक्षी ।<br />
विश्वप्रिये विष्णु मनोनुकूले त्वत्पादपद्म-म्मयि सन्निधत्स्व ॥</p>
<p>या सा पद्मासनस्था विपुलकटितटी पद्मपत्रायताक्षी ।<br />
गम्भीरा वर्तनाभि-स्स्तनभरनमिता शुभ्र वस्तोत्तरीया ॥</p>
<p>लक्ष्मी-र्दिव्यै-र्गजेन्द्रै-र्मणिगण खचितै-स्स्नापिता हेमकुम्भैः ।<br />
नित्यं सा पद्महस्ता मम वसतु गृहे सर्व माङ्गल्ययुक्ता ॥</p>
<p>लक्ष्मी-ङ्क्षीर समुद्र राजतनयां श्रीरङ्ग धामेश्वरीम् ।<br />
दासीभूत समस्त देव वनितां-लोँकैक दीपाङ्कुराम् ।<br />
श्रीमन्मन्द कटाक्ष लब्ध विभव ब्रह्मेन्द्र गङ्गाधराम् ।<br />
त्वा-न्त्रैलोक्य कुटुम्बिनीं सरसिजां-वँन्दे मुकुन्दप्रियाम् ॥</p>
<p>सिद्धलक्ष्मी-र्मोक्षलक्ष्मी-र्जयलक्ष्मी-स्सरस्वती ।<br />
श्रीलक्ष्मी-र्वरलक्ष्मीश्च प्रसन्ना मम सर्वदा ॥</p>
<p>वराङ्कुशौ पाशमभीति मुद्राम् ।<br />
करैर्वहन्ती-ङ्कमलासनस्थाम् ।<br />
बालार्ककोटि प्रतिभा-न्त्रिनेत्राम् ।<br />
भजे-ऽहमम्बा-ञ्जगदीश्वरी-न्ताम् ॥</p>
<p>सर्वमङ्गल माङ्गल्ये शिवे सर्वार्थ साधिके ।<br />
शरण्ये त्य्रम्बके देवी नारायणि नमोस्तुते ॥</p>
<p>ओ-म्म॒हा॒दे॒व्यै च॑ वि॒द्महे॑ विष्णुप॒त्नी च॑ धीमहि ।<br />
तन्नो॑ लक्ष्मीः प्रचो॒दयात् ॥</p>
<p>श्री-र्वर्च॑स्व॒-मायु॑ष्य॒-मारोग्य॒-मावी॑धा॒त्-शोभ॑मान-म्मही॒यते ।<br />
धा॒न्य-न्ध॒न-म्प॒शु-म्ब॒हुपु॑त्रला॒भं श॒तसंवँत्स॒र-न्दी॒र्घमायुः॑ ॥</p>
<p>ॐ शान्ति॒-श्शान्ति॒-श्शान्तिः॑ ॥<br />
</p>
    </center>
    
    

</div>
</div>
