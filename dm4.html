<link rel="shortcut icon" type="image/png" href="12.png">
<meta charset="utf-8" name="viewport" content="width=device-width, initial-scale-1.0, shrink-to-fit">
<link rel="stylesheet" href="styles.css"/>
<link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">
<link rel="stylesheet" href="https://www.w3schools.com/w3css/4/w3.css">
<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
<style>
img{
    border-radius: 50px;
    width:100px;
    height: 100px;
}

</style>

<body class="background"></body>
<div class="wrapper">
<div class="text">
<div align="right"><a href="index.html"><img src="12.png" alt="No photo"width="300" /></a></div>
<a href="zb57.html"><h2>←Back</h2></a>

<center> 
    <p id="stitle" class="stotramtitle">
        దేవీ మహాత్మ్యం దుర్గా సప్తశతి ప్రథమోఽధ్యాయః
    </p>
    <div id="stext" class="stotramtext">
        <span>

<p>॥ దేవీ మాహాత్మ్యమ్ ॥<br />
॥ శ్రీదుర్గాయై నమః ॥<br />
॥ అథ శ్రీదుర్గాసప్తశతీ ॥<br />
॥ మధుకైటభవధో నామ ప్రథమోఽధ్యాయః ॥</p>
<p>అస్య శ్రీ ప్రధమ చరిత్రస్య బ్రహ్మా ఋషిః । మహాకాళీ దేవతా । గాయత్రీ ఛందః । నందా శక్తిః । రక్త దంతికా బీజమ్ । అగ్నిస్తత్వమ్ । ఋగ్వేదః స్వరూపమ్ । శ్రీ మహాకాళీ ప్రీత్యర్ధే ప్రధమ చరిత్ర జపే వినియోగః ।</p>
<p><b>ధ్యానం</b><br />
ఖడ్గం చక్ర గదేషుచాప పరిఘా శూలం భుశుండీం శిరః<br />
శంంఖం సందధతీం కరైస్త్రినయనాం సర్వాంంగభూషావృతామ్ ।<br />
యాం హంతుం మధుకైభౌ జలజభూస్తుష్టావ సుప్తే హరౌ<br />
నీలాశ్మద్యుతి మాస్యపాదదశకాం సేవే మహాకాళికాం॥</p>
<p>ఓం నమశ్చండికాయై<br />
ఓం ఐం మార్కండేయ ఉవాచ॥1॥</p>
<p>సావర్ణిః సూర్యతనయో యోమనుః కథ్యతేఽష్టమః।<br />
నిశామయ తదుత్పత్తిం విస్తరాద్గదతో మమ   ॥2॥           </p>
<p>మహామాయానుభావేన యథా మన్వంతరాధిపః<br />
స బభూవ మహాభాగః సావర్ణిస్తనయో రవేః   ॥3॥           </p>
<p>స్వారోచిషేఽంతరే పూర్వం చైత్రవంశసముద్భవః।<br />
సురథో నామ రాజాఽభూత్ సమస్తే క్షితిమండలే   ॥4॥           </p>
<p>తస్య పాలయతః సమ్యక్ ప్రజాః పుత్రానివౌరసాన్।<br />
బభూవుః శత్రవో భూపాః కోలావిధ్వంసినస్తదా   ॥5॥           </p>
<p>తస్య తైరభవద్యుద్ధం అతిప్రబలదండినః।<br />
న్యూనైరపి స తైర్యుద్ధే కోలావిధ్వంసిభిర్జితః   ॥6॥           </p>
<p>తతః స్వపురమాయాతో నిజదేశాధిపోఽభవత్।<br />
ఆక్రాంతః స మహాభాగస్తైస్తదా ప్రబలారిభిః   ॥7॥           </p>
<p>అమాత్యైర్బలిభిర్దుష్టై ర్దుర్బలస్య దురాత్మభిః।<br />
కోశో బలం చాపహృతం తత్రాపి స్వపురే తతః   ॥8॥           </p>
<p>తతో మృగయావ్యాజేన హృతస్వామ్యః స భూపతిః।<br />
ఏకాకీ హయమారుహ్య జగామ గహనం వనం   ॥9॥           </p>
<p>సతత్రాశ్రమమద్రాక్షీ ద్ద్విజవర్యస్య మేధసః।<br />
ప్రశాంతశ్వాపదాకీర్ణ మునిశిష్యోపశోభితం   ॥10॥          </p>
<p>తస్థౌ కంచిత్స కాలం చ మునినా తేన సత్కృతః।<br />
ఇతశ్చేతశ్చ విచరంస్తస్మిన్ మునివరాశ్రమే॥11॥           </p>
<p>సోఽచింతయత్తదా తత్ర మమత్వాకృష్టచేతనః।   ॥12॥</p>
<p>మత్పూర్వైః పాలితం పూర్వం మయాహీనం పురం హి తత్<br />
మద్భృత్యైస్తైరసద్వృత్తైః ర్ధర్మతః పాల్యతే న వా   ॥13॥          </p>
<p>న జానే స ప్రధానో మే శూర హస్తీసదామదః<br />
మమ వైరివశం యాతః కాన్భోగానుపలప్స్యతే   ॥14॥</p>
<p>యే మమానుగతా నిత్యం ప్రసాదధనభోజనైః<br />
అనువృత్తిం ధ్రువం తేఽద్య కుర్వంత్యన్యమహీభృతాం   ॥15॥</p>
<p>అసమ్యగ్వ్యయశీలైస్తైః కుర్వద్భిః సతతం వ్యయం<br />
సంచితః సోఽతిదుఃఖేన క్షయం కోశో గమిష్యతి   ॥16॥</p>
<p>ఏతచ్చాన్యచ్చ సతతం చింతయామాస పార్థివః<br />
తత్ర విప్రాశ్రమాభ్యాశే వైశ్యమేకం దదర్శ సః   ॥17॥</p>
<p>స పృష్టస్తేన కస్త్వం భో హేతుశ్చ ఆగమనేఽత్ర కః<br />
సశోక ఇవ కస్మాత్వం దుర్మనా ఇవ లక్ష్యసే।   ॥18॥</p>
<p>ఇత్యాకర్ణ్య వచస్తస్య భూపతేః ప్రణాయోదితం<br />
ప్రత్యువాచ స తం వైశ్యః ప్రశ్రయావనతో నృపం॥19॥</p>
<p>వైశ్య ఉవాచ   ॥20॥</p>
<p>సమాధిర్నామ వైశ్యోఽహముత్పన్నో ధనినాం కులే<br />
పుత్రదారైర్నిరస్తశ్చ ధనలోభాద్ అసాధుభిః॥21॥</p>
<p>విహీనశ్చ ధనైదారైః పుత్రైరాదాయ మే ధనం।<br />
వనమభ్యాగతో దుఃఖీ నిరస్తశ్చాప్తబంధుభిః॥22॥</p>
<p>సోఽహం న వేద్మి పుత్రాణాం కుశలాకుశలాత్మికాం।<br />
ప్రవృత్తిం స్వజనానాం చ దారాణాం చాత్ర సంస్థితః॥23॥</p>
<p>కిం ను తేషాం గృహే క్షేమం అక్షేమం కింను సాంప్రతం<br />
కథం తేకింనుసద్వృత్తా దుర్వృత్తా కింనుమేసుతాః॥24॥</p>
<p>రాజోవాచ॥25॥</p>
<p>యైర్నిరస్తో భవా~ంల్లుబ్ధైః పుత్రదారాదిభిర్ధనైః॥26॥</p>
<p>తేషు కిం భవతః స్నేహ మనుబధ్నాతి మానసం॥27॥</p>
<p>వైశ్య ఉవాచ   ॥28॥</p>
<p>ఏవమేతద్యథా ప్రాహ భవానస్మద్గతం వచః<br />
కిం కరోమి న బధ్నాతి మమ నిష్టురతాం మనః॥29॥</p>
<p>ఐః సంత్యజ్య పితృస్నేహం ధన లుబ్ధైర్నిరాకృతః<br />
పతిఃస్వజనహార్దం చ హార్దితేష్వేవ మే మనః।   ॥30॥</p>
<p>కిమేతన్నాభిజానామి జానన్నపి మహామతే<br />
యత్ప్రేమ ప్రవణం చిత్తం విగుణేష్వపి బంధుషు॥31॥</p>
<p>తేషాం కృతే మే నిఃశ్వాసో దౌర్మనస్యం చజాయతే॥32॥</p>
<p>అరోమి కిం యన్న మనస్తేష్వప్రీతిషు నిష్ఠురం   ॥33॥</p>
<p>మాకండేయ ఉవాచ  ॥34॥</p>
<p>తతస్తౌ సహితౌ విప్ర తంమునిం సముపస్థితౌ॥35॥</p>
<p>సమాధిర్నామ వైశ్యోఽసౌ స చ పార్ధివ సత్తమః॥36॥</p>
<p>కృత్వా తు తౌ యథాన్యాయ్యం యథార్హం తేన సంవిదం।<br />
ఉపవిష్టౌ కథాః కాశ్చిత్​చ్చక్రతుర్వైశ్యపార్ధివౌ॥37॥</p>
<p>రాజో​ఉవాచ   ॥38॥</p>
<p>భగవంస్త్వామహం ప్రష్టుమిచ్ఛామ్యేకం వదస్వతత్ ॥39॥</p>
<p>దుఃఖాయ యన్మే మనసః స్వచిత్తాయత్తతాం వినా॥40॥</p>
<p>మఆనతోఽపి యథాజ్ఞస్య కిమేతన్మునిసత్తమః   ॥41॥</p>
<p>అయం చ ఇకృతః పుత్రైః దారైర్భృత్యైస్తథోజ్ఘితః<br />
స్వజనేన చ సంత్యక్తః స్తేషు హార్దీ తథాప్యతి   ॥42॥</p>
<p>ఏవ మేష తథాహం చ ద్వావప్త్యంతదుఃఖితౌ।<br />
దృష్టదోషేఽపి విషయే మమత్వాకృష్టమానసౌ   ॥43॥</p>
<p>తత్కేనైతన్మహాభాగ యన్మోహొ జ్ఞానినోరపి<br />
మమాస్య చ భవత్యేషా వివేకాంధస్య మూఢతా   ॥44॥</p>
<p>ఋషిరువాచ॥45॥</p>
<p>జ్ఞాన మస్తి సమస్తస్య జంతోర్వ్షయ గోచరే।<br />
విషయశ్చ మహాభాగ యాంతి చైవం పృథక్పృథక్॥46॥</p>
<p>కేచిద్దివా తథా రాత్రౌ ప్రాణినః స్తుల్యదృష్టయః   ॥47॥</p>
<p>జ్ఞానినో మనుజాః సత్యం కిం తు తే న హి కేవలం।<br />
యతో హి జ్ఞానినః సర్వే పశుపక్షిమృగాదయః॥48॥</p>
<p>జ్ఞానం చ తన్మనుష్యాణాం యత్తేషాం మృగపక్షిణాం<br />
మనుష్యాణాం చ యత్తేషాం తుల్యమన్యత్తథోభయోః॥49॥</p>
<p>జ్ఞానేఽపి సతి పశ్యైతాన్ పతగాంఛాబచంచుషు।<br />
కణమోక్షాదృతాన్ మోహాత్పీడ్యమానానపి క్షుధా॥50॥</p>
<p>మానుషా మనుజవ్యాఘ్ర సాభిలాషాః సుతాన్ ప్రతి<br />
లోభాత్ ప్రత్యుపకారాయ నన్వేతాన్ కిం న పశ్యసి॥51॥</p>
<p>తథాపి మమతావర్తే మోహగర్తే నిపాతితాః<br />
మహామాయా ప్రభావేణ సంసారస్థితికారిణా॥52॥</p>
<p>తన్నాత్ర విస్మయః కార్యో యోగనిద్రా జగత్పతేః।<br />
మహామాయా హరేశ్చైషా తయా సమ్మోహ్యతే జగత్॥53॥</p>
<p>జ్ఙానినామపి చేతాంసి దేవీ భగవతీ హి సా<br />
బలాదాక్ఱ్ష్యమోహాయ మహామాయా ప్రయచ్ఛతి   ॥54॥</p>
<p>తయా విసృజ్యతే విశ్వం జగదేతచ్చరాచరమ్ ।<br />
సైషా ప్రసన్నా వరదా నృణాం భవతి ముక్తయే  ॥55॥</p>
<p>సా విద్యా పరమా ముక్తేర్హేతుభూతా సనాతనీ<br />
సంసారబంధహేతుశ్చ సైవ సర్వేశ్వరేశ్వరీ॥56॥</p>
<p>రాజోవాచ॥57॥</p>
<p>భగవన్ కాహి సా దేవీ మామాయేతి యాం భవాన్ ।<br />
బ్రవీతి క్థముత్పన్నా సా కర్మాస్యాశ్చ కిం ద్విజ॥58॥</p>
<p>యత్ప్రభావా చ సా దేవీ యత్స్వరూపా యదుద్భవా।<br />
తత్సర్వం శ్రోతుమిచ్ఛామి త్వత్తో బ్రహ్మవిదాం వర॥59॥</p>
<p>ఋషిరువాచ   ॥60॥</p>
<p>నిత్యైవ సా జగన్మూర్తిస్తయా సర్వమిదం తతం॥61॥</p>
<p>తథాపి తత్సముత్పత్తిర్బహుధా శ్రూయతాం మమః॥62॥</p>
<p>దేవానాం కార్యసిద్ధ్యర్థం ఆవిర్భవతి సా యదా।<br />
ఉత్పన్నేతి తదా లోకే సా నిత్యాప్యభిధీయతే  ॥63॥</p>
<p>యోగనిద్రాం యదా విష్ణుర్జగత్యేకార్ణవీకృతే।<br />
ఆస్తీర్య శేషమభజత్ కల్పాంతే భగవాన్ ప్రభుః॥64॥</p>
<p>తదా ద్వావసురౌ ఘోరౌ విఖ్యాతౌ మధుకైటభౌ।<br />
విష్ణుకర్ణమలోద్భూతౌ హంతుం బ్రహ్మాణముద్యతౌ॥65॥</p>
<p>స నాభి కమలే విష్ణోః స్థితో బ్రహ్మా ప్రజాపతిః<br />
దృష్ట్వా తావసురౌ చోగ్రౌ ప్రసుప్తం చ జనార్దనం॥66॥</p>
<p>తుష్టావ యోగనిద్రాం తామేకాగ్రహృదయః స్థితః<br />
విబోధనార్ధాయ హరేర్హరినేత్రకృతాలయాం   ॥67॥</p>
<p>విశ్వేశ్వరీం జగద్ధాత్రీం స్థితిసంహారకారిణీం।<br />
నిద్రాం భగవతీం విష్ణోరతులాం తేజసః ప్రభుః  ॥68॥</p>
<p>బ్రహ్మోవాచ   ॥69॥</p>
<p>త్వం స్వాహా త్వం స్వధా త్వంహి వషట్కారః స్వరాత్మికా।<br />
సుధా త్వమక్షరే నిత్యే త్రిధా మాత్రాత్మికా స్థితా॥70॥</p>
<p>అర్ధమాత్రా స్థితా నిత్యా యానుచ్చార్యావిశేషతః<br />
త్వమేవ సా త్వం సావిత్రీ త్వం దేవ జననీ పరా  ॥71॥</p>
<p>త్వయైతద్ధార్యతే విశ్వం త్వయైతత్ సృజ్యతే జగత్।<br />
త్వయైతత్ పాల్యతే దేవి త్వమత్స్యంతే చ సర్వదా॥72॥</p>
<p>విసృష్టౌ సృష్టిరూపాత్వం స్థితి రూపా చ పాలనే।<br />
తథా సంహృతిరూపాంతే జగతోఽస్య జగన్మయే  ॥73॥</p>
<p>మహావిద్యా మహామాయా మహామేధా మహాస్మృతిః।<br />
మహామోహా చ భవతీ మహాదేవీ మహాసురీ   ॥74॥</p>
<p>ప్రకృతిస్త్వం చ సర్వస్య గుణత్రయ విభావినీ।<br />
కాళరాత్రిర్మహారాత్రిర్మోహరాత్రిశ్చ దారుణా॥75॥</p>
<p>త్వం శ్రీస్త్వమీశ్వరీ త్వం హ్రీస్త్వం బుద్ధిర్భోధలక్షణా।<br />
లజ్జాపుష్టిస్తథా తుష్టిస్త్వం శాంతిః క్షాంతి రేవ చ॥76॥</p>
<p>ఖడ్గినీ శూలినీ ఘోరా గదినీ చక్రిణీ తథా।<br />
శంఖిణీ చాపినీ బాణాభుశుండీపరిఘాయుధా॥77॥</p>
<p>సౌమ్యా సౌమ్యతరాశేషసౌమ్యేభ్యస్త్వతిసుందరీ<br />
పరాపరాణాం పరమా త్వమేవ పరమేశ్వరీ॥78॥</p>
<p>యచ్చ కించిత్క్వచిద్వస్తు సదసద్వాఖిలాత్మికే।<br />
తస్య సర్వస్య యా శక్తిః సా త్వం కిం స్తూయసేమయా॥79॥</p>
<p>యయా త్వయా జగత్ స్రష్టా జగత్పాతాత్తి యో జగత్।<br />
సోఽపి నిద్రావశం నీతః కస్త్వాం స్తోతుమిహేశ్వరః॥80॥</p>
<p>విష్ణుః శరీరగ్రహణం అహమీశాన ఏవ చ<br />
కారితాస్తే యతోఽతస్త్వాం కః స్తోతుం శక్తిమాన్ భవేత్॥81॥</p>
<p>సా త్వమిత్థం ప్రభావైః స్వైరుదారైర్దేవి సంస్తుతా।<br />
మోహయైతౌ దురాధర్షావసురౌ మధుకైటభౌ    ॥82॥</p>
<p>ప్రబోధం చ జగత్స్వామీ నీయతామచ్యుతా లఘు   ॥83॥<br />
బోధశ్చ క్రియతామస్య హంతుమేతౌ మహాసురౌ     ॥83॥</p>
<p>ఋషిరువాచ   ॥84॥</p>
<p>ఏవం స్తుతా తదా దేవీ తామసీ తత్ర వేధసా<br />
విష్ణోః ప్రభోధనార్ధాయ నిహంతుం మధుకైటభౌ     ॥85॥</p>
<p>నేత్రాస్యనాసికాబాహుహృదయేభ్యస్తథోరసః।<br />
నిర్గమ్య దర్శనే తస్థౌ బ్రహ్మణో అవ్యక్తజన్మనః     ॥86॥</p>
<p>ఉత్తస్థౌ చ జగన్నాథః స్తయా ముక్తో జనార్దనః।<br />
ఏకార్ణవే అహిశయనాత్తతః స దదృశే చ తౌ     ॥87॥</p>
<p>మధుకైటభౌ దురాత్మానా వతివీర్యపరాక్రమౌ<br />
క్రోధరక్తేక్షణావత్తుం బ్రహ్మణాం జనితోద్యమౌ     ॥88॥</p>
<p>సముత్థాయ తతస్తాభ్యాం యుయుధే భగవాన్ హరిః<br />
పంచవర్షసహస్త్రాణి బాహుప్రహరణో విభుః     ॥89॥</p>
<p>తావప్యతిబలోన్మత్తౌ మహామాయావిమోహితౌ     ॥90॥</p>
<p>ఉక్తవంతౌ వరోఽస్మత్తో వ్రియతామితి కేశవం     ॥91॥</p>
<p>శ్రీ భగవానువాచ   ॥92॥</p>
<p>భవేతామద్య మే తుష్టౌ మమ వధ్యావుభావపి     ॥93॥</p>
<p>కిమన్యేన వరేణాత్ర ఏతావృద్ది వృతం మమ    ॥94॥</p>
<p>ఋషిరువాచ   ॥95॥</p>
<p>వంచితాభ్యామితి తదా సర్వమాపోమయం జగత్।<br />
విలోక్య తాభ్యాం గదితో భగవాన్ కమలేక్షణః     ॥96॥</p>
<p>ఆవాం జహి న యత్రోర్వీ సలిలేన పరిప్లుతా।     ॥97॥</p>
<p>ఋషిరువాచ   ॥98॥</p>
<p>తథేత్యుక్త్వా భగవతా శంఖచక్రగదాభృతా।<br />
కృత్వా చక్రేణ వై ఛిన్నే జఘనే శిరసీ తయోః     ॥99॥</p>
<p>ఏవమేషా సముత్పన్నా బ్రహ్మణా సంస్తుతా స్వయం।<br />
ప్రభావమస్యా దేవ్యాస్తు భూయః శృణు వదామి తే   ॥100॥</p>
<p>॥ జయ జయ శ్రీ స్వస్తి శ్రీమార్కండేయపురాణే సావర్ణికే మన్వంతరే దేవీమహాత్మ్యే మధుకైటభవధో నామ ప్రధమోఽధ్యాయః ॥</p>
<p><b>ఆహుతి</b></p>
<p>ఓం ఏం సాంగాయై సాయుధాయై సశక్తికాయై సపరివారాయై సవాహనాయై ఏం బీజాధిష్టాయై మహా కాళికాయై మహా అహుతిం సమర్పయామి నమః స్వాహా ॥</p>
<p></p>					<br /><br /><br />
</div>
</div>