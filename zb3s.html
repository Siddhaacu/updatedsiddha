<link rel="shortcut icon" type="image/png" href="12.png">
            <meta charset="utf-8" name="viewport" content="width=device-width, initial-scale-1.0, shrink-to-fit">
            <link rel="stylesheet" href="styles.css"/>
            <link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">
            <link rel="stylesheet" href="https://www.w3schools.com/w3css/4/w3.css">
            <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
            <style>
    img{
                border-radius: 50px;
                width:100px;
                height: 100px;
            }

</style>

    <body class="background"></body>
    <div class="wrapper">
        <div class="text">
            <div align="right"><a href="index.html"><img src="12.png" alt="No photo"width="300" /></a></div>
<a href="books.html"><h2>←Back</h2></a>
<section class="section-2"> 
    <div class="appointment">
    <button type="button"><a href="zb3e.html">English</a>
    </div><br>  
    <div class="appointment">
        <button type="button"><a href="zb3s.html">Samskritam</a>
        </div><br>  
     
            <div class="appointment">
                <button type="button"><a href="zb3.html">Telugu</a>
                </div><br>  </section>


   <center> <h1>मेधा सूक्तम्</h1>

    
    <br>
    <p>ॐ-यँश्छन्द॑सामृष॒भो वि॒श्वरू॑पः । छन्दो॒भ्यो-ऽध्य॒मृताथ्सम्ब॒भूव॑ । 
        स मेन्द्रो॑ मे॒धया स्पृणोतु । अ॒मृत॑स्य देव॒धार॑णो भूयासम् । शरी॑र-म्मे॒ विच॑र्​षणम् । जि॒ह्वा मे॒ मधु॑मत्तमा । 
        कर्णाभ्यां॒ भूरि॒विश्रु॑वम् । ब्रह्म॑णः को॒शो॑-ऽसि मे॒धया पि॑हितः । श्रु॒त-म्मे॑ गोपाय ॥</p>
    <p>ॐ शान्ति॒-श्शान्ति॒-श्शान्तिः॑ ॥</p>
    <p>ओ-म्मे॒धादे॒वी जु॒षमा॑णा न॒ आगा-द्वि॒श्वाची॑ भ॒द्रा सु॑मन॒स्य मा॑ना । त्वया॒ जुष्टा॑ नु॒दमा॑ना दु॒रुक्ता-न्बृ॒हद्व॑देम वि॒दथे॑ सु॒वीराः ।
         त्वया॒ जुष्ट॑ ऋ॒षिर्भ॑वति देवि॒ त्वया॒ ब्रह्मा॑-ऽऽग॒तश्री॑रु॒त त्वया । त्वया॒ जुष्ट॑श्चि॒त्रं-विँ॑न्दते वसु॒ सा नो॑ जुषस्व॒ द्रवि॑णो न मेधे ॥
        </p>
    <p>मे॒धा-म्म॒ इन्द्रो॑ ददातु मे॒धा-न्दे॒वी सर॑स्वती । मे॒धा-म्मे॑ अ॒श्विना॑वु॒भा-वाध॑त्ता॒-म्पुष्क॑रस्रजा । 
        अ॒प्स॒रासु॑ च॒ या मे॒धा ग॑न्ध॒र्वेषु॑ च॒ यन्मनः॑ । दैवी-म्मे॒धा सर॑स्वती॒ सा मा-म्मे॒धा सु॒रभि॑-र्जुषता॒ग्॒ स्वाहा ॥</p>
    <p>आमा-म्मे॒धा सु॒रभि॑-र्वि॒श्वरू॑पा॒ हिर॑ण्यवर्णा॒ जग॑ती जग॒म्या । ऊर्ज॑स्वती॒ पय॑सा॒ पिन्व॑माना॒ सा मा-म्मे॒धा सु॒प्रती॑का जुषन्ताम् ॥</p>
    <p>मयि॑ मे॒धा-म्मयि॑ प्र॒जा-म्मय्य॒ग्नि-स्तेजो॑ दधातु॒, <br />
    मयि॑ मे॒धा-म्मयि॑ प्र॒जा-म्मयीन्द्र॑ इन्द्रि॒य-न्द॑धातु॒, <br />
    मयि॑ मे॒धा-म्मयि॑ प्र॒जा-म्मयि॒ सूर्यो॒ भ्राजो॑ दधातु ॥</p>
    <p>[ॐ हं॒स॒ हं॒साय॑ वि॒द्महे॑ परमहं॒साय॑ धीमहि । तन्नो॑ हंसः प्रचो॒दयात् ॥ (हंसगायत्री)]</p>
    <p>ॐ शान्ति॒-श्शान्ति॒-श्शान्तिः॑ ॥</p>
    <br>
    <br>
</center>
</div>
</div>

