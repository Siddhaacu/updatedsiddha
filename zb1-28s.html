<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Tenali+Ramakrishna&display=swap" rel="stylesheet">
<link rel="shortcut icon" type="image/png" href="12.png">
            <meta charset="utf-8" name="viewport" content="width=device-width, initial-scale-1.0, shrink-to-fit">
            <link rel="stylesheet" href="styles.css"/>
            <link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">
            <link rel="stylesheet" href="https://www.w3schools.com/w3css/4/w3.css">
            <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
            <style>
    img{
                border-radius: 50px;
                width:100px;
                height: 100px;
            }

</style>

    <body class="background"></body>
    <div class="wrapper">
        <div class="text">
            <div align="right"><a href="index.html"><img src="12.png" alt="No photo"width="300" /></a></div>
<a href="Books.html"><h2>←Back</h2></a>

<section class="section-2"> 
  <div class="appointment">
  <button type="button"><a href="zb1-28e.html">English</a>
  </div><br>  
  <div class="appointment">
      <button type="button"><a href="zb1-28s.html">Samskritam</a>
      </div><br>  
  
          <div class="appointment">
              <button type="button"><a href="zb1-28.html">Telugu</a>
              </div><br>  </section>



    <center>
      <H1>गोविन्दाष्टकम्</H1>

      <p>सत्यं ज्ञानमनन्तं नित्यमनाकाशं परमाकाशम् ।<br />
        गोष्ठप्राङ्गणरिङ्खणलोलमनायासं परमायासम् ।<br />
        मायाकल्पितनानाकारमनाकारं भुवनाकारम् ।<br />
        क्ष्मामानाथमनाथं प्रणमत गोविन्दं परमानन्दम् ॥ 1 ॥</p>
        <p>मृत्स्नामत्सीहेति यशोदाताडनशैशव सन्त्रासम् ।<br />
        व्यादितवक्त्रालोकितलोकालोकचतुर्दशलोकालिम् ।<br />
        लोकत्रयपुरमूलस्तम्भं लोकालोकमनालोकम् ।<br />
        लोकेशं परमेशं प्रणमत गोविन्दं परमानन्दम् ॥ 2 ॥</p>
        <p>त्रैविष्टपरिपुवीरघ्नं क्षितिभारघ्नं भवरोगघ्नम् ।<br />
        कैवल्यं नवनीताहारमनाहारं भुवनाहारम् ।<br />
        वैमल्यस्फुटचेतोवृत्तिविशेषाभासमनाभासम् ।<br />
        शैवं केवलशान्तं प्रणमत गोविन्दं परमानन्दम् ॥ 3 ॥</p>
        <p>गोपालं प्रभुलीलाविग्रहगोपालं कुलगोपालम् ।<br />
        गोपीखेलनगोवर्धनधृतिलीलालालितगोपालम् ।<br />
        गोभिर्निगदित गोविन्दस्फुटनामानं बहुनामानम् ।<br />
        गोपीगोचरदूरं प्रणमत गोविन्दं परमानन्दम् ॥ 4 ॥</p>
        <p>गोपीमण्डलगोष्ठीभेदं भेदावस्थमभेदाभम् ।<br />
        शश्वद्गोखुरनिर्धूतोद्गत धूलीधूसरसौभाग्यम् ।<br />
        श्रद्धाभक्तिगृहीतानन्दमचिन्त्यं चिन्तितसद्भावम् ।<br />
        चिन्तामणिमहिमानं प्रणमत गोविन्दं परमानन्दम् ॥ 5 ॥</p>
        <p>स्नानव्याकुलयोषिद्वस्त्रमुपादायागमुपारूढम् ।<br />
        व्यादित्सन्तीरथ दिग्वस्त्रा दातुमुपाकर्षन्तं ताः<br />
        निर्धूतद्वयशोकविमोहं बुद्धं बुद्धेरन्तस्थम् ।<br />
        सत्तामात्रशरीरं प्रणमत गोविन्दं परमानन्दम् ॥ 6 ॥</p>
        <p>कान्तं कारणकारणमादिमनादिं कालधनाभासम् ।<br />
        कालिन्दीगतकालियशिरसि सुनृत्यन्तं मुहुरत्यन्तम् ।<br />
        कालं कालकलातीतं कलिताशेषं कलिदोषघ्नम् ।<br />
        कालत्रयगतिहेतुं प्रणमत गोविन्दं परमानन्दम् ॥ 7 ॥</p>
        <p>बृन्दावनभुवि बृन्दारकगणबृन्दाराधितवन्देहम् ।<br />
        कुन्दाभामलमन्दस्मेरसुधानन्दं सुहृदानन्दम् ।<br />
        वन्द्याशेष महामुनि मानस वन्द्यानन्दपदद्वन्द्वम् ।<br />
        वन्द्याशेषगुणाब्धिं प्रणमत गोविन्दं परमानन्दम् ॥ 8 ॥</p>
        <p>गोविन्दाष्टकमेतदधीते गोविन्दार्पितचेता यः ।<br />
        गोविन्दाच्युत माधव विष्णो गोकुलनायक कृष्णेति ।<br />
        गोविन्दाङ्घ्रि सरोजध्यानसुधाजलधौतसमस्ताघः ।<br />
        गोविन्दं परमानन्दामृतमन्तस्थं स तमभ्येति ॥</p>
        <p>इति श्री शङ्कराचार्य विरचित श्रीगोविन्दाष्टकं समाप्तं<br />
        </p>           
	
						
 </center>
    

    
    <br>
    <br>
    
</div>
</div>


