<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Tenali+Ramakrishna&display=swap" rel="stylesheet">
<link rel="shortcut icon" type="image/png" href="12.png">
            <meta charset="utf-8" name="viewport" content="width=device-width, initial-scale-1.0, shrink-to-fit">
            <link rel="stylesheet" href="styles.css"/>
            <link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">
            <link rel="stylesheet" href="https://www.w3schools.com/w3css/4/w3.css">
            <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
            <style>
    img{
                border-radius: 50px;
                width:100px;
                height: 100px;
            }

</style>

    <body class="background"></body>
    <div class="wrapper">
        <div class="text">
            <div align="right"><a href="index.html"><img src="12.png" alt="No photo"width="300" /></a></div>
<a href="Books.html"><h2>←Back</h2></a>

<section class="section-2"> 
  <div class="appointment">
  <button type="button"><a href="zb62e.html">English</a>
  </div><br>  
  <div class="appointment">
      <button type="button"><a href="zb62s.html">Samskritam</a>
      </div><br>  
   
          <div class="appointment">
              <button type="button"><a href="zb62.html">Telugu</a>
              </div><br>  </section>


    <center>
      <H1>श्री विष्णु सहस्र नाम स्तोत्रम्</H1>
      <p>ॐ शुक्लाम्बरधरं विष्णुं शशिवर्णं चतुर्भुजम् ।<br />
        प्रसन्नवदनं ध्यायेत् सर्वविघ्नोपशान्तये ॥ 1 ॥</p>
        <p>यस्यद्विरदवक्त्राद्याः पारिषद्याः परः शतम् ।<br />
        विघ्नं निघ्नन्ति सततं विष्वक्सेनं तमाश्रये ॥ 2 ॥</p>
        <p><b>पूर्व पीठिका</b><br />
        व्यासं वसिष्ठ नप्तारं शक्तेः पौत्रमकल्मषम् ।<br />
        पराशरात्मजं वन्दे शुकतातं तपोनिधिम् ॥ 3 ॥</p>
        <p>व्यासाय विष्णु रूपाय व्यासरूपाय विष्णवे ।<br />
        नमो वै ब्रह्मनिधये वासिष्ठाय नमो नमः ॥ 4 ॥</p>
        <p>अविकाराय शुद्धाय नित्याय परमात्मने ।<br />
        सदैक रूप रूपाय विष्णवे सर्वजिष्णवे ॥ 5 ॥</p>
        <p>यस्य स्मरणमात्रेण जन्मसंसारबन्धनात् ।<br />
        विमुच्यते नमस्तस्मै विष्णवे प्रभविष्णवे ॥ 6 ॥</p>
        <p>ॐ नमो विष्णवे प्रभविष्णवे ।</p>
        <p><b>श्री वैशम्पायन उवाच</b><br />
        श्रुत्वा धर्मा नशेषेण पावनानि च सर्वशः ।<br />
        युधिष्ठिरः शान्तनवं पुनरेवाभ्य भाषत ॥ 7 ॥</p>
        <p><b>युधिष्ठिर उवाच</b><br />
        किमेकं दैवतं लोके किं वाऽप्येकं परायणं<br />
        स्तुवन्तः कं कमर्चन्तः प्राप्नुयुर्मानवाः शुभम् ॥ 8 ॥</p>
        <p>को धर्मः सर्वधर्माणां भवतः परमो मतः ।<br />
        किं जपन्मुच्यते जन्तुर्जन्मसंसार बन्धनात् ॥ 9 ॥</p>
        <p><b>श्री भीष्म उवाच</b><br />
        जगत्प्रभुं देवदेव मनन्तं पुरुषोत्तमम् ।<br />
        स्तुवन्नाम सहस्रेण पुरुषः सततोत्थितः ॥ 10 ॥</p>
        <p>तमेव चार्चयन्नित्यं भक्त्या पुरुषमव्ययम् ।<br />
        ध्यायन् स्तुवन्नमस्यंश्च यजमानस्तमेव च ॥ 11 ॥</p>
        <p>अनादि निधनं विष्णुं सर्वलोक महेश्वरम् ।<br />
        लोकाध्यक्षं स्तुवन्नित्यं सर्व दुःखातिगो भवेत् ॥ 12 ॥</p>
        <p>ब्रह्मण्यं सर्व धर्मज्ञं लोकानां कीर्ति वर्धनम् ।<br />
        लोकनाथं महद्भूतं सर्वभूत भवोद्भवम्॥ 13 ॥</p>
        <p>एष मे सर्व धर्माणां धर्मोऽधिक तमोमतः ।<br />
        यद्भक्त्या पुण्डरीकाक्षं स्तवैरर्चेन्नरः सदा ॥ 14 ॥</p>
        <p>परमं यो महत्तेजः परमं यो महत्तपः ।<br />
        परमं यो महद्ब्रह्म परमं यः परायणम् । 15 ॥</p>
        <p>पवित्राणां पवित्रं यो मङ्गलानां च मङ्गलम् ।<br />
        दैवतं देवतानां च भूतानां योऽव्ययः पिता ॥ 16 ॥</p>
        <p>यतः सर्वाणि भूतानि भवन्त्यादि युगागमे ।<br />
        यस्मिंश्च प्रलयं यान्ति पुनरेव युगक्षये ॥ 17 ॥</p>
        <p>तस्य लोक प्रधानस्य जगन्नाथस्य भूपते ।<br />
        विष्णोर्नाम सहस्रं मे श्रुणु पाप भयापहम् ॥ 18 ॥</p>
        <p>यानि नामानि गौणानि विख्यातानि महात्मनः ।<br />
        ऋषिभिः परिगीतानि तानि वक्ष्यामि भूतये ॥ 19 ॥</p>
        <p>ऋषिर्नाम्नां सहस्रस्य वेदव्यासो महामुनिः ॥<br />
        छन्दोऽनुष्टुप् तथा देवो भगवान् देवकीसुतः ॥ 20 ॥</p>
        <p>अमृतां शूद्भवो बीजं शक्तिर्देवकिनन्दनः ।<br />
        त्रिसामा हृदयं तस्य शान्त्यर्थे विनियुज्यते ॥ 21 ॥</p>
        <p>विष्णुं जिष्णुं महाविष्णुं प्रभविष्णुं महेश्वरम् ॥<br />
        अनेकरूप दैत्यान्तं नमामि पुरुषोत्तमम् ॥ 22 ॥</p>
        <p><b>पूर्वन्यासः</b><br />
        अस्य श्री विष्णोर्दिव्य सहस्रनाम स्तोत्र महामन्त्रस्य ॥<br />
        श्री वेदव्यासो भगवान् ऋषिः ।<br />
        अनुष्टुप् छन्दः ।<br />
        श्रीमहाविष्णुः परमात्मा श्रीमन्नारायणो देवता ।<br />
        अमृतांशूद्भवो भानुरिति बीजम् ।<br />
        देवकीनन्दनः स्रष्टेति शक्तिः ।<br />
        उद्भवः, क्षोभणो देव इति परमोमन्त्रः ।<br />
        शङ्खभृन्नन्दकी चक्रीति कीलकम् ।<br />
        शार्ङ्गधन्वा गदाधर इत्यस्त्रम् ।<br />
        रथाङ्गपाणि रक्षोभ्य इति नेत्रम् ।<br />
        त्रिसामासामगः सामेति कवचम् ।<br />
        आनन्दं परब्रह्मेति योनिः ।<br />
        ऋतुस्सुदर्शनः काल इति दिग्बन्धः ॥<br />
        श्रीविश्वरूप इति ध्यानम् ।<br />
        श्री महाविष्णु प्रीत्यर्थे सहस्रनाम जपे पारायणे विनियोगः ।</p>
        <p><b>करन्यासः</b><br />
        विश्वं विष्णुर्वषट्कार इत्यङ्गुष्ठाभ्यां नमः<br />
        अमृतां शूद्भवो भानुरिति तर्जनीभ्यां नमः <br />
        ब्रह्मण्यो ब्रह्मकृत् ब्रह्मेति मध्यमाभ्यां नमः<br />
        सुवर्णबिन्दु रक्षोभ्य इति अनामिकाभ्यां नमः<br />
        निमिषोऽनिमिषः स्रग्वीति कनिष्ठिकाभ्यां नमः<br />
        रथाङ्गपाणि रक्षोभ्य इति करतल करपृष्ठाभ्यां नमः</p>
        <p><b>अङ्गन्यासः</b><br />
        सुव्रतः सुमुखः सूक्ष्म इति ज्ञानाय हृदयाय नमः<br />
        सहस्रमूर्तिः विश्वात्मा इति ऐश्वर्याय शिरसे स्वाहा<br />
        सहस्रार्चिः सप्तजिह्व इति शक्त्यै शिखायै वषट्<br />
        त्रिसामा सामगस्सामेति बलाय कवचाय हुं<br />
        रथाङ्गपाणि रक्षोभ्य इति नेत्राभ्यां वौषट्<br />
        शाङ्गधन्वा गदाधर इति वीर्याय अस्त्रायफट्<br />
        ऋतुः सुदर्शनः काल इति दिग्भन्धः</p>
        <p><b>ध्यानम्</b><br />
        क्षीरोधन्वत्प्रदेशे शुचिमणि-विलस-त्सैकते-मौक्तिकानां<br />
        माला-कॢप्तासनस्थः स्फटिक-मणिनिभै-र्मौक्तिकै-र्मण्डिताङ्गः । <br />
        शुभ्रै-रभ्रै-रदभ्रै-रुपरिविरचितै-र्मुक्त पीयूष वर्षैः<br />
        आनन्दी नः पुनीया-दरिनलिनगदा शङ्खपाणि-र्मुकुन्दः ॥ 1 ॥</p>
        <p>भूः पादौ यस्य नाभिर्विय-दसुर निलश्चन्द्र सूर्यौ च नेत्रे <br />
        कर्णावाशाः शिरोद्यौर्मुखमपि दहनो यस्य वास्तेयमब्धिः ।<br />
        अन्तःस्थं यस्य विश्वं सुर नरखगगोभोगि गन्धर्वदैत्यैः <br />
        चित्रं रं रम्यते तं त्रिभुवन वपुशं विष्णुमीशं नमामि ॥ 2 ॥</p>
        <p>ॐ नमो भगवते वासुदेवाय !</p>
        <p>शान्ताकारं भुजगशयनं पद्मनाभं सुरेशं<br />
        विश्वाधारं गगनसदृशं मेघवर्णं शुभाङ्गम् ।<br />
        लक्ष्मीकान्तं कमलनयनं योगिहृर्ध्यानगम्यम् <br />
        वन्दे विष्णुं भवभयहरं सर्वलोकैकनाथम् ॥ 3 ॥</p>
        <p>मेघश्यामं पीतकौशेयवासं <br />
        श्रीवत्साकं कौस्तुभोद्भासिताङ्गम् ।<br />
        पुण्योपेतं पुण्डरीकायताक्षं <br />
        विष्णुं वन्दे सर्वलोकैकनाथम् ॥ 4 ॥</p>
        <p>नमः समस्त भूतानां आदि भूताय भूभृते ।<br />
        अनेकरूप रूपाय विष्णवे प्रभविष्णवे ॥ 5॥</p>
        <p>सशङ्खचक्रं सकिरीटकुण्डलं <br />
        सपीतवस्त्रं सरसीरुहेक्षणम् ।<br />
        सहार वक्षःस्थल शोभि कौस्तुभं <br />
        नमामि विष्णुं शिरसा चतुर्भुजम् । 6॥</p>
        <p>छायायां पारिजातस्य हेमसिंहासनोपरि<br />
        आसीनमम्बुदश्याममायताक्षमलङ्कृतम् ॥ 7 ॥</p>
        <p>चन्द्राननं चतुर्बाहुं श्रीवत्साङ्कित वक्षसम्<br />
        रुक्मिणी सत्यभामाभ्यां सहितं कृष्णमाश्रये ॥ 8 ॥</p>
        <p><b>पञ्चपूज</b><br />
        लं - पृथिव्यात्मने गन्थं समर्पयामि<br />
        हं - आकाशात्मने पुष्पैः पूजयामि<br />
        यं - वाय्वात्मने धूपमाघ्रापयामि<br />
        रं - अग्न्यात्मने दीपं दर्शयामि<br />
        वं - अमृतात्मने नैवेद्यं निवेदयामि<br />
        सं - सर्वात्मने सर्वोपचार पूजा नमस्कारान् समर्पयामि</p>
        <p><b>स्तोत्रम्</b></p>
        <p>हरिः ओम्</p>
        <p>विश्वं विष्णुर्वषट्कारो भूतभव्यभवत्प्रभुः ।<br />
        भूतकृद्भूतभृद्भावो भूतात्मा भूतभावनः ॥ 1 ॥</p>
        <p>पूतात्मा परमात्मा च मुक्तानां परमागतिः ।<br />
        अव्ययः पुरुषः साक्षी क्षेत्रज्ञोऽक्षर एव च ॥ 2 ॥</p>
        <p>योगो योगविदां नेता प्रधान पुरुषेश्वरः ।<br />
        नारसिंहवपुः श्रीमान् केशवः पुरुषोत्तमः ॥ 3 ॥</p>
        <p>सर्वः शर्वः शिवः स्थाणुर्भूतादिर्निधिरव्ययः ।<br />
        सम्भवो भावनो भर्ता प्रभवः प्रभुरीश्वरः ॥ 4 ॥</p>
        <p>स्वयम्भूः शम्भुरादित्यः पुष्कराक्षो महास्वनः ।<br />
        अनादिनिधनो धाता विधाता धातुरुत्तमः ॥ 5 ॥</p>
        <p>अप्रमेयो हृषीकेशः पद्मनाभोऽमरप्रभुः ।<br />
        विश्वकर्मा मनुस्त्वष्टा स्थविष्ठः स्थविरो ध्रुवः ॥ 6 ॥</p>
        <p>अग्राह्यः शाश्वतो कृष्णो लोहिताक्षः प्रतर्दनः ।<br />
        प्रभूतस्त्रिककुब्धाम पवित्रं मङ्गलं परम् ॥ 7 ॥</p>
        <p>ईशानः प्राणदः प्राणो ज्येष्ठः श्रेष्ठः प्रजापतिः ।<br />
        हिरण्यगर्भो भूगर्भो माधवो मधुसूदनः ॥ 8 ॥</p>
        <p>ईश्वरो विक्रमीधन्वी मेधावी विक्रमः क्रमः ।<br />
        अनुत्तमो दुराधर्षः कृतज्ञः कृतिरात्मवान्॥ 9 ॥</p>
        <p>सुरेशः शरणं शर्म विश्वरेताः प्रजाभवः ।<br />
        अहस्संवत्सरो व्यालः प्रत्ययः सर्वदर्शनः ॥ 10 ॥</p>
        <p>अजस्सर्वेश्वरः सिद्धः सिद्धिः सर्वादिरच्युतः ।<br />
        वृषाकपिरमेयात्मा सर्वयोगविनिस्सृतः ॥ 11 ॥</p>
        <p>वसुर्वसुमनाः सत्यः समात्मा सम्मितस्समः ।<br />
        अमोघः पुण्डरीकाक्षो वृषकर्मा वृषाकृतिः ॥ 12 ॥</p>
        <p>रुद्रो बहुशिरा बभ्रुर्विश्वयोनिः शुचिश्रवाः ।<br />
        अमृतः शाश्वतस्थाणुर्वरारोहो महातपाः ॥ 13 ॥</p>
        <p>सर्वगः सर्व विद्भानुर्विष्वक्सेनो जनार्दनः ।<br />
        वेदो वेदविदव्यङ्गो वेदाङ्गो वेदवित्कविः ॥ 14 ॥</p>
        <p>लोकाध्यक्षः सुराध्यक्षो धर्माध्यक्षः कृताकृतः ।<br />
        चतुरात्मा चतुर्व्यूहश्चतुर्दंष्ट्रश्चतुर्भुजः ॥ 15 ॥</p>
        <p>भ्राजिष्णुर्भोजनं भोक्ता सहिष्णुर्जगदादिजः ।<br />
        अनघो विजयो जेता विश्वयोनिः पुनर्वसुः ॥ 16 ॥</p>
        <p>उपेन्द्रो वामनः प्रांशुरमोघः शुचिरूर्जितः ।<br />
        अतीन्द्रः सङ्ग्रहः सर्गो धृतात्मा नियमो यमः ॥ 17 ॥</p>
        <p>वेद्यो वैद्यः सदायोगी वीरहा माधवो मधुः ।<br />
        अतीन्द्रियो महामायो महोत्साहो महाबलः ॥ 18 ॥</p>
        <p>महाबुद्धिर्महावीर्यो महाशक्तिर्महाद्युतिः ।<br />
        अनिर्देश्यवपुः श्रीमानमेयात्मा महाद्रिधृक् ॥ 19 ॥</p>
        <p>महेश्वासो महीभर्ता श्रीनिवासः सताङ्गतिः ।<br />
        अनिरुद्धः सुरानन्दो गोविन्दो गोविदां पतिः ॥ 20 ॥</p>
        <p>मरीचिर्दमनो हंसः सुपर्णो भुजगोत्तमः ।<br />
        हिरण्यनाभः सुतपाः पद्मनाभः प्रजापतिः ॥ 21 ॥</p>
        <p>अमृत्युः सर्वदृक् सिंहः सन्धाता सन्धिमान् स्थिरः ।<br />
        अजो दुर्मर्षणः शास्ता विश्रुतात्मा सुरारिहा ॥ 22 ॥</p>
        <p>गुरुर्गुरुतमो धाम सत्यः सत्यपराक्रमः ।<br />
        निमिषोऽनिमिषः स्रग्वी वाचस्पतिरुदारधीः ॥ 23 ॥</p>
        <p>अग्रणीग्रामणीः श्रीमान् न्यायो नेता समीरणः<br />
        सहस्रमूर्धा विश्वात्मा सहस्राक्षः सहस्रपात् ॥ 24 ॥</p>
        <p>आवर्तनो निवृत्तात्मा संवृतः सम्प्रमर्दनः ।<br />
        अहः संवर्तको वह्निरनिलो धरणीधरः ॥ 25 ॥</p>
        <p>सुप्रसादः प्रसन्नात्मा विश्वधृग्विश्वभुग्विभुः ।<br />
        सत्कर्ता सत्कृतः साधुर्जह्नुर्नारायणो नरः ॥ 26 ॥</p>
        <p>असङ्ख्येयोऽप्रमेयात्मा विशिष्टः शिष्टकृच्छुचिः ।<br />
        सिद्धार्थः सिद्धसङ्कल्पः सिद्धिदः सिद्धि साधनः ॥ 27 ॥</p>
        <p>वृषाही वृषभो विष्णुर्वृषपर्वा वृषोदरः ।<br />
        वर्धनो वर्धमानश्च विविक्तः श्रुतिसागरः ॥ 28 ॥</p>
        <p>सुभुजो दुर्धरो वाग्मी महेन्द्रो वसुदो वसुः ।<br />
        नैकरूपो बृहद्रूपः शिपिविष्टः प्रकाशनः ॥ 29 ॥</p>
        <p>ओजस्तेजोद्युतिधरः प्रकाशात्मा प्रतापनः ।<br />
        ऋद्दः स्पष्टाक्षरो मन्त्रश्चन्द्रांशुर्भास्करद्युतिः ॥ 30 ॥</p>
        <p>अमृतांशूद्भवो भानुः शशबिन्दुः सुरेश्वरः ।<br />
        औषधं जगतः सेतुः सत्यधर्मपराक्रमः ॥ 31 ॥</p>
        <p>भूतभव्यभवन्नाथः पवनः पावनोऽनलः ।<br />
        कामहा कामकृत्कान्तः कामः कामप्रदः प्रभुः ॥ 32 ॥</p>
        <p>युगादि कृद्युगावर्तो नैकमायो महाशनः ।<br />
        अदृश्यो व्यक्तरूपश्च सहस्रजिदनन्तजित् ॥ 33 ॥</p>
        <p>इष्टोऽविशिष्टः शिष्टेष्टः शिखण्डी नहुषो वृषः ।<br />
        क्रोधहा क्रोधकृत्कर्ता विश्वबाहुर्महीधरः ॥ 34 ॥</p>
        <p>अच्युतः प्रथितः प्राणः प्राणदो वासवानुजः ।<br />
        अपान्निधिरधिष्ठानमप्रमत्तः प्रतिष्ठितः ॥ 35 ॥</p>
        <p>स्कन्दः स्कन्दधरो धुर्यो वरदो वायुवाहनः ।<br />
        वासुदेवो बृहद्भानुरादिदेवः पुरन्धरः ॥ 36 ॥</p>
        <p>अशोकस्तारणस्तारः शूरः शौरिर्जनेश्वरः ।<br />
        अनुकूलः शतावर्तः पद्मी पद्मनिभेक्षणः ॥ 37 ॥</p>
        <p>पद्मनाभोऽरविन्दाक्षः पद्मगर्भः शरीरभृत् ।<br />
        महर्धिरृद्धो वृद्धात्मा महाक्षो गरुडध्वजः ॥ 38 ॥</p>
        <p>अतुलः शरभो भीमः समयज्ञो हविर्हरिः ।<br />
        सर्वलक्षणलक्षण्यो लक्ष्मीवान् समितिञ्जयः ॥ 39 ॥</p>
        <p>विक्षरो रोहितो मार्गो हेतुर्दामोदरः सहः ।<br />
        महीधरो महाभागो वेगवानमिताशनः ॥ 40 ॥</p>
        <p>उद्भवः, क्षोभणो देवः श्रीगर्भः परमेश्वरः ।<br />
        करणं कारणं कर्ता विकर्ता गहनो गुहः ॥ 41 ॥</p>
        <p>व्यवसायो व्यवस्थानः संस्थानः स्थानदो ध्रुवः ।<br />
        परर्धिः परमस्पष्टः तुष्टः पुष्टः शुभेक्षणः ॥ 42 ॥</p>
        <p>रामो विरामो विरजो मार्गोनेयो नयोऽनयः ।<br />
        वीरः शक्तिमतां श्रेष्ठो धर्मोधर्म विदुत्तमः ॥ 43 ॥</p>
        <p>वैकुण्ठः पुरुषः प्राणः प्राणदः प्रणवः पृथुः ।<br />
        हिरण्यगर्भः शत्रुघ्नो व्याप्तो वायुरधोक्षजः ॥ 44 ॥</p>
        <p>ऋतुः सुदर्शनः कालः परमेष्ठी परिग्रहः ।<br />
        उग्रः संवत्सरो दक्षो विश्रामो विश्वदक्षिणः ॥ 45 ॥</p>
        <p>विस्तारः स्थावर स्थाणुः प्रमाणं बीजमव्ययम् ।<br />
        अर्थोऽनर्थो महाकोशो महाभोगो महाधनः ॥ 46 ॥</p>
        <p>अनिर्विण्णः स्थविष्ठो भूद्धर्मयूपो महामखः ।<br />
        नक्षत्रनेमिर्नक्षत्री क्षमः, क्षामः समीहनः ॥ 47 ॥</p>
        <p>यज्ञ इज्यो महेज्यश्च क्रतुः सत्रं सताङ्गतिः ।<br />
        सर्वदर्शी विमुक्तात्मा सर्वज्ञो ज्ञानमुत्तमम् ॥ 48 ॥</p>
        <p>सुव्रतः सुमुखः सूक्ष्मः सुघोषः सुखदः सुहृत् ।<br />
        मनोहरो जितक्रोधो वीर बाहुर्विदारणः ॥ 49 ॥</p>
        <p>स्वापनः स्ववशो व्यापी नैकात्मा नैककर्मकृत्। ।<br />
        वत्सरो वत्सलो वत्सी रत्नगर्भो धनेश्वरः ॥ 50 ॥</p>
        <p>धर्मगुब्धर्मकृद्धर्मी सदसत्क्षरमक्षरम्॥<br />
        अविज्ञाता सहस्त्रांशुर्विधाता कृतलक्षणः ॥ 51 ॥</p>
        <p>गभस्तिनेमिः सत्त्वस्थः सिंहो भूत महेश्वरः ।<br />
        आदिदेवो महादेवो देवेशो देवभृद्गुरुः ॥ 52 ॥</p>
        <p>उत्तरो गोपतिर्गोप्ता ज्ञानगम्यः पुरातनः ।<br />
        शरीर भूतभृद् भोक्ता कपीन्द्रो भूरिदक्षिणः ॥ 53 ॥</p>
        <p>सोमपोऽमृतपः सोमः पुरुजित् पुरुसत्तमः ।<br />
        विनयो जयः सत्यसन्धो दाशार्हः सात्वतां पतिः ॥ 54 ॥</p>
        <p>जीवो विनयिता साक्षी मुकुन्दोऽमित विक्रमः ।<br />
        अम्भोनिधिरनन्तात्मा महोदधि शयोन्तकः ॥ 55 ॥</p>
        <p>अजो महार्हः स्वाभाव्यो जितामित्रः प्रमोदनः ।<br />
        आनन्दोऽनन्दनोनन्दः सत्यधर्मा त्रिविक्रमः ॥ 56 ॥</p>
        <p>महर्षिः कपिलाचार्यः कृतज्ञो मेदिनीपतिः ।<br />
        त्रिपदस्त्रिदशाध्यक्षो महाशृङ्गः कृतान्तकृत् ॥ 57 ॥</p>
        <p>महावराहो गोविन्दः सुषेणः कनकाङ्गदी ।<br />
        गुह्यो गभीरो गहनो गुप्तश्चक्र गदाधरः ॥ 58 ॥</p>
        <p>वेधाः स्वाङ्गोऽजितः कृष्णो दृढः सङ्कर्षणोऽच्युतः ।<br />
        वरुणो वारुणो वृक्षः पुष्कराक्षो महामनाः ॥ 59 ॥</p>
        <p>भगवान् भगहाऽऽनन्दी वनमाली हलायुधः ।<br />
        आदित्यो ज्योतिरादित्यः सहिष्णुर्गतिसत्तमः ॥ 60 ॥</p>
        <p>सुधन्वा खण्डपरशुर्दारुणो द्रविणप्रदः ।<br />
        दिवःस्पृक् सर्वदृग्व्यासो वाचस्पतिरयोनिजः ॥ 61 ॥</p>
        <p>त्रिसामा सामगः साम निर्वाणं भेषजं भिषक् ।<br />
        सन्यासकृच्छमः शान्तो निष्ठा शान्तिः परायणम्। 62 ॥</p>
        <p>शुभाङ्गः शान्तिदः स्रष्टा कुमुदः कुवलेशयः ।<br />
        गोहितो गोपतिर्गोप्ता वृषभाक्षो वृषप्रियः ॥ 63 ॥</p>
        <p>अनिवर्ती निवृत्तात्मा सङ्क्षेप्ता क्षेमकृच्छिवः ।<br />
        श्रीवत्सवक्षाः श्रीवासः श्रीपतिः श्रीमतांवरः ॥ 64 ॥</p>
        <p>श्रीदः श्रीशः श्रीनिवासः श्रीनिधिः श्रीविभावनः ।<br />
        श्रीधरः श्रीकरः श्रेयः श्रीमा~ंल्लोकत्रयाश्रयः ॥ 65 ॥</p>
        <p>स्वक्षः स्वङ्गः शतानन्दो नन्दिर्ज्योतिर्गणेश्वरः ।<br />
        विजितात्माऽविधेयात्मा सत्कीर्तिच्छिन्नसंशयः ॥ 66 ॥</p>
        <p>उदीर्णः सर्वतश्चक्षुरनीशः शाश्वतस्थिरः ।<br />
        भूशयो भूषणो भूतिर्विशोकः शोकनाशनः ॥ 67 ॥</p>
        <p>अर्चिष्मानर्चितः कुम्भो विशुद्धात्मा विशोधनः ।<br />
        अनिरुद्धोऽप्रतिरथः प्रद्युम्नोऽमितविक्रमः ॥ 68 ॥</p>
        <p>कालनेमिनिहा वीरः शौरिः शूरजनेश्वरः ।<br />
        त्रिलोकात्मा त्रिलोकेशः केशवः केशिहा हरिः ॥ 69 ॥</p>
        <p>कामदेवः कामपालः कामी कान्तः कृतागमः ।<br />
        अनिर्देश्यवपुर्विष्णुर्वीरोऽनन्तो धनञ्जयः ॥ 70 ॥</p>
        <p>ब्रह्मण्यो ब्रह्मकृद् ब्रह्मा ब्रह्म ब्रह्मविवर्धनः ।<br />
        ब्रह्मविद् ब्राह्मणो ब्रह्मी ब्रह्मज्ञो ब्राह्मणप्रियः ॥ 71 ॥</p>
        <p>महाक्रमो महाकर्मा महातेजा महोरगः ।<br />
        महाक्रतुर्महायज्वा महायज्ञो महाहविः ॥ 72 ॥</p>
        <p>स्तव्यः स्तवप्रियः स्तोत्रं स्तुतिः स्तोता रणप्रियः ।<br />
        पूर्णः पूरयिता पुण्यः पुण्यकीर्तिरनामयः ॥ 73 ॥</p>
        <p>मनोजवस्तीर्थकरो वसुरेता वसुप्रदः ।<br />
        वसुप्रदो वासुदेवो वसुर्वसुमना हविः ॥ 74 ॥</p>
        <p>सद्गतिः सत्कृतिः सत्ता सद्भूतिः सत्परायणः ।<br />
        शूरसेनो यदुश्रेष्ठः सन्निवासः सुयामुनः ॥ 75 ॥</p>
        <p>भूतावासो वासुदेवः सर्वासुनिलयोऽनलः ।<br />
        दर्पहा दर्पदो दृप्तो दुर्धरोऽथापराजितः ॥ 76 ॥</p>
        <p>विश्वमूर्तिर्महामूर्तिर्दीप्तमूर्तिरमूर्तिमान् ।<br />
        अनेकमूर्तिरव्यक्तः शतमूर्तिः शताननः ॥ 77 ॥</p>
        <p>एको नैकः स्तवः कः किं यत्तत् पदमनुत्तमम् ।<br />
        लोकबन्धुर्लोकनाथो माधवो भक्तवत्सलः ॥ 78 ॥</p>
        <p>सुवर्णवर्णो हेमाङ्गो वराङ्गश्चन्दनाङ्गदी ।<br />
        वीरहा विषमः शून्यो घृताशीरचलश्चलः ॥ 79 ॥</p>
        <p>अमानी मानदो मान्यो लोकस्वामी त्रिलोकधृत् ।<br />
        सुमेधा मेधजो धन्यः सत्यमेधा धराधरः ॥ 80 ॥</p>
        <p>तेजोऽवृषो द्युतिधरः सर्वशस्त्रभृतांवरः ।<br />
        प्रग्रहो निग्रहो व्यग्रो नैकशृङ्गो गदाग्रजः ॥ 81 ॥</p>
        <p>चतुर्मूर्ति श्चतुर्बाहु श्चतुर्व्यूह श्चतुर्गतिः ।<br />
        चतुरात्मा चतुर्भावश्चतुर्वेदविदेकपात् ॥ 82 ॥</p>
        <p>समावर्तोऽनिवृत्तात्मा दुर्जयो दुरतिक्रमः ।<br />
        दुर्लभो दुर्गमो दुर्गो दुरावासो दुरारिहा ॥ 83 ॥</p>
        <p>शुभाङ्गो लोकसारङ्गः सुतन्तुस्तन्तुवर्धनः ।<br />
        इन्द्रकर्मा महाकर्मा कृतकर्मा कृतागमः ॥ 84 ॥</p>
        <p>उद्भवः सुन्दरः सुन्दो रत्ननाभः सुलोचनः ।<br />
        अर्को वाजसनः शृङ्गी जयन्तः सर्वविज्जयी ॥ 85 ॥</p>
        <p>सुवर्णबिन्दुरक्षोभ्यः सर्ववागीश्वरेश्वरः ।<br />
        महाहृदो महागर्तो महाभूतो महानिधिः ॥ 86 ॥</p>
        <p>कुमुदः कुन्दरः कुन्दः पर्जन्यः पावनोऽनिलः ।<br />
        अमृताशोऽमृतवपुः सर्वज्ञः सर्वतोमुखः ॥ 87 ॥</p>
        <p>सुलभः सुव्रतः सिद्धः शत्रुजिच्छत्रुतापनः ।<br />
        न्यग्रोधोऽदुम्बरोऽश्वत्थश्चाणूरान्ध्र निषूदनः ॥ 88 ॥</p>
        <p>सहस्रार्चिः सप्तजिह्वः सप्तैधाः सप्तवाहनः ।<br />
        अमूर्तिरनघोऽचिन्त्यो भयकृद्भयनाशनः ॥ 89 ॥</p>
        <p>अणुर्बृहत्कृशः स्थूलो गुणभृन्निर्गुणो महान् ।<br />
        अधृतः स्वधृतः स्वास्यः प्राग्वंशो वंशवर्धनः ॥ 90 ॥</p>
        <p>भारभृत् कथितो योगी योगीशः सर्वकामदः ।<br />
        आश्रमः श्रमणः, क्षामः सुपर्णो वायुवाहनः ॥ 91 ॥</p>
        <p>धनुर्धरो धनुर्वेदो दण्डो दमयिता दमः ।<br />
        अपराजितः सर्वसहो नियन्ताऽनियमोऽयमः ॥ 92 ॥</p>
        <p>सत्त्ववान् सात्त्विकः सत्यः सत्यधर्मपरायणः ।<br />
        अभिप्रायः प्रियार्होऽर्हः प्रियकृत् प्रीतिवर्धनः ॥ 93 ॥</p>
        <p>विहायसगतिर्ज्योतिः सुरुचिर्हुतभुग्विभुः ।<br />
        रविर्विरोचनः सूर्यः सविता रविलोचनः ॥ 94 ॥</p>
        <p>अनन्तो हुतभुग्भोक्ता सुखदो नैकजोऽग्रजः ।<br />
        अनिर्विण्णः सदामर्षी लोकधिष्ठानमद्भुतः ॥ 95 ॥</p>
        <p>सनात्सनातनतमः कपिलः कपिरव्ययः ।<br />
        स्वस्तिदः स्वस्तिकृत्स्वस्तिः स्वस्तिभुक् स्वस्तिदक्षिणः ॥ 96 ॥</p>
        <p>अरौद्रः कुण्डली चक्री विक्रम्यूर्जितशासनः ।<br />
        शब्दातिगः शब्दसहः शिशिरः शर्वरीकरः ॥ 97 ॥</p>
        <p>अक्रूरः पेशलो दक्षो दक्षिणः, क्षमिणांवरः ।<br />
        विद्वत्तमो वीतभयः पुण्यश्रवणकीर्तनः ॥ 98 ॥</p>
        <p>उत्तारणो दुष्कृतिहा पुण्यो दुःस्वप्ननाशनः ।<br />
        वीरहा रक्षणः सन्तो जीवनः पर्यवस्थितः ॥ 99 ॥</p>
        <p>अनन्तरूपोऽनन्त श्रीर्जितमन्युर्भयापहः ।<br />
        चतुरश्रो गभीरात्मा विदिशो व्यादिशो दिशः ॥ 100 ॥</p>
        <p>अनादिर्भूर्भुवो लक्ष्मीः सुवीरो रुचिराङ्गदः ।<br />
        जननो जनजन्मादिर्भीमो भीमपराक्रमः ॥ 101 ॥</p>
        <p>आधारनिलयोऽधाता पुष्पहासः प्रजागरः ।<br />
        ऊर्ध्वगः सत्पथाचारः प्राणदः प्रणवः पणः ॥ 102 ॥</p>
        <p>प्रमाणं प्राणनिलयः प्राणभृत् प्राणजीवनः ।<br />
        तत्त्वं तत्त्वविदेकात्मा जन्ममृत्युजरातिगः ॥ 103 ॥</p>
        <p>भूर्भुवः स्वस्तरुस्तारः सविता प्रपितामहः ।<br />
        यज्ञो यज्ञपतिर्यज्वा यज्ञाङ्गो यज्ञवाहनः ॥ 104 ॥</p>
        <p>यज्ञभृद् यज्ञकृद् यज्ञी यज्ञभुक् यज्ञसाधनः ।<br />
        यज्ञान्तकृद् यज्ञगुह्यमन्नमन्नाद एव च ॥ 105 ॥</p>
        <p>आत्मयोनिः स्वयञ्जातो वैखानः सामगायनः ।<br />
        देवकीनन्दनः स्रष्टा क्षितीशः पापनाशनः ॥ 106 ॥</p>
        <p>शङ्खभृन्नन्दकी चक्री शार्ङ्गधन्वा गदाधरः ।<br />
        रथाङ्गपाणिरक्षोभ्यः सर्वप्रहरणायुधः ॥ 107 ॥</p>
        <p>श्री सर्वप्रहरणायुध ॐ नम इति ।</p>
        <p>वनमाली गदी शार्ङ्गी शङ्खी चक्री च नन्दकी ।<br />
        श्रीमान्नारायणो विष्णुर्वासुदेवोऽभिरक्षतु ॥ 108 ॥</p>
        <p>श्री वासुदेवोऽभिरक्षतु ॐ नम इति ।</p>
        <p><b>उत्तर पीठिका</b></p>
        <p><b>फलश्रुतिः</b><br />
        इतीदं कीर्तनीयस्य केशवस्य महात्मनः ।<br />
        नाम्नां सहस्रं दिव्यानामशेषेण प्रकीर्तितम्। ॥ 1 ॥</p>
        <p>य इदं शृणुयान्नित्यं यश्चापि परिकीर्तयेत्॥<br />
        नाशुभं प्राप्नुयात् किञ्चित्सोऽमुत्रेह च मानवः ॥ 2 ॥</p>
        <p>वेदान्तगो ब्राह्मणः स्यात् क्षत्रियो विजयी भवेत् ।<br />
        वैश्यो धनसमृद्धः स्यात् शूद्रः सुखमवाप्नुयात् ॥ 3 ॥</p>
        <p>धर्मार्थी प्राप्नुयाद्धर्ममर्थार्थी चार्थमाप्नुयात् ।<br />
        कामानवाप्नुयात् कामी प्रजार्थी प्राप्नुयात्प्रजाम्। ॥ 4 ॥</p>
        <p>भक्तिमान् यः सदोत्थाय शुचिस्तद्गतमानसः ।<br />
        सहस्रं वासुदेवस्य नाम्नामेतत् प्रकीर्तयेत् ॥ 5 ॥</p>
        <p>यशः प्राप्नोति विपुलं यातिप्राधान्यमेव च ।<br />
        अचलां श्रियमाप्नोति श्रेयः प्राप्नोत्यनुत्तमम्। ॥ 6 ॥</p>
        <p>न भयं क्वचिदाप्नोति वीर्यं तेजश्च विन्दति ।<br />
        भवत्यरोगो द्युतिमान् बलरूप गुणान्वितः ॥ 7 ॥</p>
        <p>रोगार्तो मुच्यते रोगाद्बद्धो मुच्येत बन्धनात् ।<br />
        भयान्मुच्येत भीतस्तु मुच्येतापन्न आपदः ॥ 8 ॥</p>
        <p>दुर्गाण्यतितरत्याशु पुरुषः पुरुषोत्तमम् ।<br />
        स्तुवन्नामसहस्रेण नित्यं भक्तिसमन्वितः ॥ 9 ॥</p>
        <p>वासुदेवाश्रयो मर्त्यो वासुदेवपरायणः ।<br />
        सर्वपापविशुद्धात्मा याति ब्रह्म सनातनम्। ॥ 10 ॥</p>
        <p>न वासुदेव भक्तानामशुभं विद्यते क्वचित् ।<br />
        जन्ममृत्युजराव्याधिभयं नैवोपजायते ॥ 11 ॥</p>
        <p>इमं स्तवमधीयानः श्रद्धाभक्तिसमन्वितः ।<br />
        युज्येतात्म सुखक्षान्ति श्रीधृति स्मृति कीर्तिभिः ॥ 12 ॥</p>
        <p>न क्रोधो न च मात्सर्यं न लोभो नाशुभामतिः ।<br />
        भवन्ति कृतपुण्यानां भक्तानां पुरुषोत्तमे ॥ 13 ॥</p>
        <p>द्यौः सचन्द्रार्कनक्षत्रा खं दिशो भूर्महोदधिः ।<br />
        वासुदेवस्य वीर्येण विधृतानि महात्मनः ॥ 14 ॥</p>
        <p>ससुरासुरगन्धर्वं सयक्षोरगराक्षसम् ।<br />
        जगद्वशे वर्ततेदं कृष्णस्य स चराचरम्। ॥ 15 ॥</p>
        <p>इन्द्रियाणि मनोबुद्धिः सत्त्वं तेजो बलं धृतिः ।<br />
        वासुदेवात्मकान्याहुः, क्षेत्रं क्षेत्रज्ञ एव च ॥ 16 ॥</p>
        <p>सर्वागमानामाचारः प्रथमं परिकल्पते ।<br />
        आचारप्रभवो धर्मो धर्मस्य प्रभुरच्युतः ॥ 17 ॥</p>
        <p>ऋषयः पितरो देवा महाभूतानि धातवः ।<br />
        जङ्गमाजङ्गमं चेदं जगन्नारायणोद्भवम् ॥ 18 ॥</p>
        <p>योगोज्ञानं तथा साङ्ख्यं विद्याः शिल्पादिकर्म च ।<br />
        वेदाः शास्त्राणि विज्ञानमेतत्सर्वं जनार्दनात् ॥ 19 ॥</p>
        <p>एको विष्णुर्महद्भूतं पृथग्भूतान्यनेकशः ।<br />
        त्रींलोकान्व्याप्य भूतात्मा भुङ्क्ते विश्वभुगव्ययः ॥ 20 ॥</p>
        <p>इमं स्तवं भगवतो विष्णोर्व्यासेन कीर्तितम् ।<br />
        पठेद्य इच्चेत्पुरुषः श्रेयः प्राप्तुं सुखानि च ॥ 21 ॥</p>
        <p>विश्वेश्वरमजं देवं जगतः प्रभुमव्ययम्।<br />
        भजन्ति ये पुष्कराक्षं न ते यान्ति पराभवम् ॥ 22 ॥</p>
        <p>न ते यान्ति पराभवं ॐ नम इति । </p>
        <p><b>अर्जुन उवाच</b><br />
        पद्मपत्र विशालाक्ष पद्मनाभ सुरोत्तम ।<br />
        भक्ताना मनुरक्तानां त्राता भव जनार्दन ॥ 23 ॥</p>
        <p><b>श्रीभगवानुवाच</b><br />
        यो मां नामसहस्रेण स्तोतुमिच्छति पाण्डव ।<br />
        सोऽहमेकेन श्लोकेन स्तुत एव न संशयः ॥ 24 ॥</p>
        <p>स्तुत एव न संशय ॐ नम इति ।</p>
        <p><b>व्यास उवाच</b><br />
        वासनाद्वासुदेवस्य वासितं भुवनत्रयम् ।<br />
        सर्वभूतनिवासोऽसि वासुदेव नमोऽस्तु ते ॥ 25 ॥</p>
        <p>श्रीवासुदेव नमोस्तुत ॐ नम इति ।</p>
        <p><b>पार्वत्युवाच</b><br />
        केनोपायेन लघुना विष्णोर्नामसहस्रकम् ।<br />
        पठ्यते पण्डितैर्नित्यं श्रोतुमिच्छाम्यहं प्रभो ॥ 26 ॥</p>
        <p><b>ईश्वर उवाच</b><br />
        श्रीराम राम रामेति रमे रामे मनोरमे ।<br />
        सहस्रनाम तत्तुल्यं रामनाम वरानने ॥ 27 ॥</p>
        <p>श्रीराम नाम वरानन ॐ नम इति ।</p>
        <p><b>ब्रह्मोवाच</b><br />
        नमोऽस्त्वनन्ताय सहस्रमूर्तये सहस्रपादाक्षिशिरोरुबाहवे ।<br />
        सहस्रनाम्ने पुरुषाय शाश्वते सहस्रकोटी युगधारिणे नमः ॥ 28 ॥</p>
        <p>श्री सहस्रकोटी युगधारिणे नम ॐ नम इति ।</p>
        <p><b>सञ्जय उवाच</b><br />
        यत्र योगेश्वरः कृष्णो यत्र पार्थो धनुर्धरः ।<br />
        तत्र श्रीर्विजयो भूतिर्ध्रुवा नीतिर्मतिर्मम ॥ 29 ॥</p>
        <p><b>श्री भगवान् उवाच</b><br />
        अनन्याश्चिन्तयन्तो मां ये जनाः पर्युपासते ।<br />
        तेषां नित्याभियुक्तानां योगक्षेमं वहाम्यहम्। ॥ 30 ॥</p>
        <p>परित्राणाय साधूनां विनाशाय च दुष्कृताम्। ।<br />
        धर्मसंस्थापनार्थाय सम्भवामि युगे युगे ॥ 31 ॥</p>
        <p>आर्ताः विषण्णाः शिथिलाश्च भीताः घोरेषु च व्याधिषु वर्तमानाः ।<br />
        सङ्कीर्त्य नारायणशब्दमात्रं विमुक्तदुःखाः सुखिनो भवन्ति ॥ 32 ॥</p>
        <p>कायेन वाचा मनसेन्द्रियैर्वा बुद्ध्यात्मना वा प्रकृतेः स्वभावात् ।<br />
        करोमि यद्यत्सकलं परस्मै नारायणायेति समर्पयामि ॥ 33 ॥ </p>
        <p>यदक्षर पदभ्रष्टं मात्राहीनं तु यद्भवेत्<br />
        तथ्सर्वं क्षम्यतां देव नारायण नमोऽस्तु ते ।<br />
        विसर्ग बिन्दु मात्राणि पदपादाक्षराणि च<br />
        न्यूनानि चातिरिक्तानि क्षमस्व पुरुषोत्तमः ॥<br />
         <br />
        इति श्री महाभारते शतसाहस्रिकायां संहितायां वैयासिक्यामनुशासन पर्वान्तर्गत आनुशासनिक पर्वणि, मोक्षधर्मे भीष्म युधिष्ठिर संवादे श्री विष्णोर्दिव्य सहस्रनाम स्तोत्रं नामैकोन पञ्च शताधिक शततमोध्यायः ॥<br />
        श्री विष्णु सहस्रनाम स्तोत्रं समाप्तम् ॥ <br />
        
    
    </center>
    

    
    <br>
    <br>
    
</div>
</div>


