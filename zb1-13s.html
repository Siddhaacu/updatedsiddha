<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Tenali+Ramakrishna&display=swap" rel="stylesheet">
<link rel="shortcut icon" type="image/png" href="12.png">
            <meta charset="utf-8" name="viewport" content="width=device-width, initial-scale-1.0, shrink-to-fit">
            <link rel="stylesheet" href="styles.css"/>
            <link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">
            <link rel="stylesheet" href="https://www.w3schools.com/w3css/4/w3.css">
            <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
            <style>
    img{
                border-radius: 50px;
                width:100px;
                height: 100px;
            }

</style>

    <body class="background"></body>
    <div class="wrapper">
        <div class="text">
            <div align="right"><a href="index.html"><img src="12.png" alt="No photo"width="300" /></a></div>
<a href="Books.html"><h2>←Back</h2></a>

<section class="section-2"> 
  <div class="appointment">
  <button type="button"><a href="zb1-13e.html">English</a>
  </div><br>  
  <div class="appointment">
      <button type="button"><a href="zb1-13s.html">Samskritam</a>
      </div><br>  
   
          <div class="appointment">
              <button type="button"><a href="zb1-13.html">Telugu</a>
              </div><br>  </section>



    <center>
      <H1>देवी अश्वधाटी (अम्बा स्तुति)</H1>
      <p>(कालिदास कृतम्)</p>
      <p>चेटी भवन्निखिल खेटी कदम्बवन वाटीषु नाकि पटली<br />
      कोटीर चारुतर कोटी मणीकिरण कोटी करम्बित पदा ।<br />
      पाटीरगन्धि कुचशाटी कवित्व परिपाटीमगाधिप सुता<br />
      घोटीखुरादधिक धाटीमुदार मुख वीटीरसेन तनुताम् ॥ 1 ॥ शा ॥</p>
      <p>द्वैपायन प्रभृति शापायुध त्रिदिव सोपान धूलि चरणा<br />
      पापापह स्वमनु जापानुलीन जन तापापनोद निपुणा ।<br />
      नीपालया सुरभि धूपालका दुरितकूपादुदन्चयतुमाम्<br />
      रूपाधिका शिखरि भूपाल वंशमणि दीपायिता भगवती ॥ 2 ॥ शा ॥</p>
      <p>यालीभि रात्मतनुतालीनकृत्प्रियक पालीषु खेलति भवा<br />
      व्याली नकुल्यसित चूली भरा चरण धूली लसन्मणिगणा ।<br />
      याली भृति श्रवसि ताली  दलं वहति यालीक शोभि तिलका<br />
      साली करोतु मम काली मनः स्वपद नालीक सेवन विधौ ॥ 3 ॥ शा ॥</p>
      <p>बालामृतांशु निभ फालामना गरुण चेला नितम्ब फलके<br />
      कोलाहल क्षपित कालामराकुशल कीलाल शोषण रविः ।<br />
      स्थूलाकुचे जलद नीलाकचे कलित वीला कदम्ब विपिने<br />
      शूलायुध प्रणति शीला दधातु हृदि शैलाधि राज तनया ॥ 4 ॥ शा ॥</p>
      <p>कम्बावतीव सविडम्बा गलेन नव तुम्बाभ वीण सविधा<br />
      बिम्बाधरा विनत शम्बायुधादि निकुरुम्बा कदम्ब विपिने ।<br />
      अम्बा कुरङ्ग मदजम्बाल रोचि रिह लम्बालका दिशतु मे<br />
      शं बाहुलेय शशि बिम्बाभि राम मुख सम्बाधिता स्तन भरा ॥ 5 ॥ शा ॥</p>
      <p>दासायमान सुमहासा कदम्बवन वासा कुसुम्भ सुमनो<br />
      वासा विपञ्चि कृत रासा विधूत मधु मासारविन्द मधुरा ।<br />
      कासार सून तति भासाभिराम तनु रासार शीत करुणा<br />
      नासा मणि प्रवर भासा शिवा तिमिर मासाये दुपरतिम् ॥ 6 ॥ शा ॥</p>
      <p>न्यङ्काकरे वपुषि कङ्काल रक्त पुषि कङ्कादि पक्षि विषये<br />
      त्वं कामना मयसि किं कारणं हृदय पङ्कारि मे हि गिरिजाम् ।<br />
      शङ्काशिला निशित टङ्कायमान पद सङ्काशमान सुमनो<br />
      झङ्कारि भृङ्गतति मङ्कानुपेत शशि सङ्काश वक्त्र कमलाम् ॥ 7 ॥ शा ॥</p>
      <p>जम्भारि कुम्भि पृथु कुम्भापहासि कुच सम्भाव्य हार लतिका<br />
      रम्भा करीन्द्र कर दम्भापहोरुगति डिम्भानुरञ्जित पदा ।<br />
      शम्भा उदार परिरम्भाङ्कुरत् पुलक दम्भानुराग पिशुना<br />
      शं भासुराभरण गुम्भा सदा दिशतु शुम्भासुर प्रहरणा ॥ 8 ॥ शा ॥</p>
      <p>दाक्षायणी दनुज शिक्षा विधौ विकृत दीक्षा मनोहर गुणा<br />
      भिक्षाशिनो नटन वीक्षा विनोद मुखि दक्षाध्वर प्रहरणा ।<br />
      वीक्षां विधेहि मयि दक्षा स्वकीय जन पक्षा विपक्ष विमुखी<br />
      यक्षेश सेवित निराक्षेप शक्ति जय लक्षावधान कलना ॥ 9 ॥ शा ॥</p>
      <p>वन्दारु लोक वर सन्धायिनी विमल कुन्दावदात रदना<br />
      बृन्दारु बृन्द मणि बृन्दारविन्द मकरन्दाभिषिक्त चरणा ।<br />
      मन्दानिला कलित मन्दार दामभिरमन्दाभिराम मकुटा<br />
      मन्दाकिनी जवन भिन्दान वाचमरविन्दानना दिशतु मे ॥ 10 ॥ शा ॥</p>
      <p>यत्राशयो लगति तत्रागजा भवतु कुत्रापि निस्तुल शुका<br />
      सुत्राम काल मुख सत्रासकप्रकर सुत्राण कारि चरणा ।<br />
      छत्रानिलातिरय पत्त्राभिभिराम गुण मित्रामरी सम वधूः<br />
      कु त्रासहीन मणि चित्राकृति स्फुरित पुत्रादि दान निपुणा ॥ 11 ॥ शा ॥</p>
      <p>कूलातिगामि भय तूलावलिज्वलनकीला निजस्तुति विधा<br />
      कोलाहलक्षपित कालामरी कुशल कीलाल पोषण रता ।<br />
      स्थूलाकुचे जलद नीलाकचे कलित लीला कदम्ब विपिने<br />
      शूलायुध प्रणति शीला विभातु हृदि शैलाधिराज तनया ॥ 12 ॥ शा ॥</p>
      <p>इन्धान कीर मणिबन्धा भवे हृदयबन्धा वतीव रसिका<br />
      सन्धावती भुवन सन्धारणे प्यमृत सिन्धावुदार निलया ।<br />
      गन्धानुभाव मुहुरन्धालि पीत कच बन्धा समर्पयतु मे<br />
      शं धाम भानुमपि रुन्धान माशु पद सन्धान मप्यनुगता ॥ 13 ॥ शा ॥</p>
      <p>
						
 </center>
    

    
    <br>
    <br>
    
</div>
</div>


